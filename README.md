# GPS

Aplikacija sadrži plan grada Zagreba. U planu se nalaze čvorovi koji predstavljaju križanja, trgove ili
značajna mjesta, te bridovi koji predstavljaju ulice (jednosmjerne ili dvosmjerne). U plan je moguće
dodavati nove čvorove preko koordinata i nove linije tako da se unesu početni i završni čvor. Svaki
čvor i linija mogu imati neke karakteristike kao što su: trgovina, restoran, kafić, pošta, ljekarna,
garaža i benzinska postaja.
Detalji o čvoru, odnosno bridu pamte se u bazi i, ukoliko korisnik to želi, mogu se prikazati. Kao
osnovni dio, prilikom pretraživanja nekog objekta, prikazuje se lokacija na karti, a zatim se mogu
dobiti detaljnije informacije o karakteristikama koje ta lokacija sadrži.
Korisnik može nadalje pronaći najkraći put od lokacije A do lokacije B uz detaljne upute o duljini
puta i nazivima ulica kojima mora proći. Također može pronaći put od te dvije lokacije tako da obavi
neki posao, tj. svrati u jednu od karakteristika koju naznači. Na zahtjev korisnika na planu se mogu
istaknuti sve ulice i čvorovi koji sadrže zadanu karakteristiku.
